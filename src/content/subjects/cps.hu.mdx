---
---

# Célkitűzés
Az internethez integrált beágyazott rendszereknek új elvárásoknak kell megfelelniük: ki kell használniuk a felhő szolgáltatások által biztosított számítási lehetőségeket, képesnek kell lenniük az interneten keresztül elérhető tudás és szolgáltatások felhasználói igények által vezérelt befogadására, így a más eszközökhöz történő kapcsolódáshoz sokkal adaptívabbnak/átkonfigurálhatóbbnak kell lenniük. Az internetes infrastruktúra megbízhatatlansága miatt pedig autonóm módon kell garantálniuk a folyamatos működést a hálózati kapcsolat kiesésének ideje alatt. Az ezen elvárásokra felkészített rendszereket hívjuk kiberfizikai rendszereknek (Cyber-Physical Systems - CPS), amiknek a kulcstechnológiáit tekintjük át a tárgy keretein belül: kapcsolódó szabványok, algoritmusok, fejlesztő eszközök/módszerek. Kiemelt hangsúlyt kapnak az algoritmikus, modellezési és szolgáltatásbiztonsági aspektusok a tárgyban.

# Felépítés
1. Bevezetés: Definíció, tervezési minták, extra-funkciónális jellemzők
1. GY: Követelménytervezés az ISO25010 alapján
1. Kommunikáció és integráció: DDS
1. GY: Konténerizáció
1. Modellezés és szimuláció
1. Cloud és edge számítástechnika
1. GY: Adatgyűjtés és vizualizáció
1. Blokklánc a CPS-ekben
1. Mesterséges intelligencia alkalamzása CPS rendszerkben

# Számonkérés

Szorgalmi időszakban kötelező házi feladat:

- A szorgalmi időszakban egy házi feladatot kell elkészíteni és bemutatni. A házi feladat beadás három fázisból áll.
- A házi feladat a szorgalmi időszak végéig pótolható
- Határidők: Házi feladat menüpont alatt olvasható
- Megajánlott jegy szerezhető szorgalmi feladat készítésével

Vizsgaidőszakban

- Szóbeli vizsga
- Moodle-en megosztott előadásokból ÉS gyakorlatokból
